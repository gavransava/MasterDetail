<resources>
    <string name="app_name">Lokacije u Srbiji</string>
    <string name="title_location_detail">Detalji lokacije</string>

    <string-array name="locations_array">
        <item>Zavojsko jezero - ukras Jugoistočne Srbije</item>
        <item>Aranđelovac</item>
        <item>Gučevo: Vajati usred planine</item>
        <item>Gamzigradska banja</item>
        <item>Spomenik prirode Lisine</item>
        <item>Ašikov grob: Mit o tragičnoj ljubavi</item>
        <item>Vodopadi "Malo vrelo"</item>
        <item>Đerdapska klisura: Mesto gde je rođena civilizacija</item>
        <item>Banja Ždrelo</item>
        <item>Tajna smaragdne reke</item>
        <item>Dunavski park: Novosadska oaza mira</item>
        <item>Fascinantna lepota pribojskih sela</item>
        <item>Planina Goč</item>
        <item>Skrivena blaga Ostrvice</item>
        <item>Tajanstveni svet Gornjačke klisure</item>
        <item>Belocrkvanska jezera</item>
        <item>Visoki Dečani: Istorija pod zaštitom sveca</item>
        <item>Čačak</item>
        <item>Specijalni rezervat prirode "Uvac"</item>
    </string-array>
    
    <string-array name="details_array">
        <item>Prelepi ukras Jugoistočne Srbije – Zavojsko jezero, očaraće Vas svojom magijom i zavvek Vam ukrasti srca. Ovo jezero zaista je nalik onima iz bajke. Ušuškano i mirno, nekako skriveno u divljoj i neobuzdanoj prirodi ovog kraja naše prelepe zemlje. U podnožju moćne Stare planine, u mestu koje nosi ime Visok, na svega 17 kilometara od grada Pirota nalazi se ovo magično jezero, Zavojsko jezero.</item>
        <item>Šumadijski okrug nije bogat jedino i samo gustim i prelepim šumama, već se u njemu nalaze i brojni, razvijeni i turistički interesantni gradovi. Jedan od takvih, lepih i zanimljivih gradova u ovom delu Srbije (u Šumadiji) jeste i grad Aranđelovac. Ovaj grad je stekao veliku popularnost najviše zbog svojih iskorišćenih prirodnih potencijala, jer kao što verovatno i sami već znate, u njemu se nalazi jedno poznato prirodno lečilište, Bukovička Banja.</item>
        <item>Planina Gučevo, iznad Loznice i Banje Koviljače, koja je po količini ozona u samom evropskom vrhu, bogata je i stoletnim šumama, lekovitim biljem, šumskim voćem, gljivama i izvorima koji su zdravljak u istinskom smislu te reči. A na više mesta gosti imaju priliku da s vidikovaca vide pola Republike Srpske, čitavo Podrinje, sve do Pavlovića ćuprije na Drini. Ovi prizori su savršeni za likovne umetnike i majstore umetničke fotografije. Drina se, kao na dlanu, vidi kako krivuda, s lepotom njenog priobalja.</item>
        <item>Lekoviti biser na istoku Srbije, Gamzigradska banja se nalazi 220 km jugoistočno od Beograda, a 11 km zapadno od Zaječara. Leži na 150 m nadmorske visine u meandarskoj dolini donjeg toka Crnog Timoka, na samim njegovim obalama, nedaleko od magistralnog puta Zaječar-Paraćin, kojim se ostvaruje dobra saobraćajna veza u svim pravcima. Gamzigradska banja je pod uticajem kontinentalne klime, a mikroklima je složena, sa odlikama kontinentalnog i podplaninskog podneblja. Okružena je šumovitim brežuljcima i predstavlja vrlo ugodan i tih kutak za lečenje, odmor, rekreaciju, lov i ribolov, sa uvek svežim i čistim vazduhom, nedirnute prirode, pun zelenila i cveća, uređenim parkom, udaljen od urbane sredine. Priroda je podarila više izvora termomineralnih, koje se ubrajaju u zemnoalkalne-hiperterme, odnosno akroterme.</item>
        <item>Na istoku Srbije, na padinama planine Beljanice, nalaze se Lisine. Smeštene su na oko 20 kilometara od Despotovca. Lisine su jedna od najpopularnijih destinacija u ovom delu zemlje, prvenstveno zbog činjenice da se ovde nalazi jedan od najlepših vodopada u Srbiji. Na nekoliko stotina metara od vodopada nalazi se izvor reke Veliko Vrelo. Izvor, reka i vodopad su od 1995. godine zaštićeni uredbom Vlade Republike Srbije, kao Spomenik prirode Lisine.</item>
        <item>Ašikov grob je smešten na bregu koji deli Tamnavu od Pocerine, na tromeđi atara Mrovske, Metlića i Goločela, pored puta koji povezuje Osečinu sa Šapcem. Ali, nije oduvek tako bilo. Nekada nije bilo druma, niti staza i bogaza. A tragične junake ove priče život je nagnao da se baš u šumi sastaju, naposletku da u njoj i stradaju. Predanje o ljubavi Đule i Pavla, njihovoj sudbini i tragičnom svršetku, u ovom kraju se prenosi s kolena na koleno. Vreme je štošta oduzelo priči, ali je zahvaljujući beleškama Janka Veselinovića, rodom iz Mačve, sačuvana suština. Priča glasi ovako.</item>
        <item>Vodopadi "Malo vrelo" se nalaze u ataru sela Rakova Bara, 16km severno od Kučeva, u podnožju izvanrednog vidikovca Rakobarski vis (691m). Ovde je, inače, početak poznate pešačke staze među planinarima: Malo vrelo - Rakobarski vis - Ševička pećina - Dubočka pećina. Pešačka staza je dugačka oko 15km. "Malo vrelo" nisu samo vodopadi. To je širi prostor koji obuhvata jak kraški izvor, koji odmah formira izdašan potok smirenog toka po prostranoj zaravni u dužini od 150 metara, da bi se potom obrušio niz vertikalnu liticu stvarajući kaskadni vodopad visok oko 15 m.</item>
        <item>Blago Đerdapske klisure, najdužeg evropskog kanjona, prepoznato svuda u svetu. Pre oko 9.000 godina stvoreno prvo uređeno urbano naselje i počelo računanje vremena. LepenskiI vir je deo Đerdapa, najduže klisure Evrope, gde je pre oko 9.000 godina začeta moderna civilizacija. Na krečnjačkoj padini nasuprot monumentalnoj steni Treskavac, stvoreno je prvo uređeno urbano naselje sveta.</item>
        <item>Nema ko u Srbiji nije čuo za gradić Petrovac na Mlavi, ali malo je onih koji su zaista upućeni u sva prirodna bogatstva ovog kraja. Svega devet kilometara od ovog grada nalazi se raj za dušu – Banja Ždrelo. Svoje ime dobila je zbog specifičnog položaja, naime ova banja nalazi se na samom ulasku u prekrasnu Gornjačku klisuru. Za ovu banju i njenu toplu vodu svakako su čuli sportski penjački koji redovno posećuju penjalište koje se nalazi u ovoj klisuri.</item>
        <item>Ako još niste videli reku Drinu, koju zbog svoje nesvakidašnje zelene boje nazivaju još i “Smaragdna reka”, vreme je da je upoznate i na njenim bukovima i tišacima doživite pustolovinu koju nikada nećete zaboraviti. Splavarenje ovom virovitom gorskom lepoticom, vratiće vas u vreme kada je Drina, dok još nije bila ukroćena akumulacionim jezerima najpre u Perućcu, a zatim i u Višegradu, bila snažna i nepredvidiva planinska reka. A onda na pola puta od Perućca prema Bajinoj Bašti postaćete svedoci vanvremenskog sajedinjena prirode. Kada se, rečica Vrelo, duga samo 365 m, zbog čega je još zovu i reka Dugačka kao godina, niz tri prelepa vodopada utapa u Drinu.</item>
        <item>U samom centru Novog Sada se nalazi oaza mira, Dunavski park. Najlepši novosadski park se nalazi na listi spomenika prirode naše zemlje. Razlozi za to su mnogobrojni. Park se nalazi u blizini Dunava, a oslanja se na Dunavsku ulicu po kojoj je dobio ime. U devetnaestom veku na ovom mestu je bio rukavac Dunava, Liman. Ovaj prostor je tada bio leglo komaraca i žaba, obrastao trskom, sve do 1895. godine kada je odlučeno da se ova površina uredi u park.</item>
        <item>Na pitomoj visoravni zaklonjenoj gustim četinarskim šumama,na tromeđi Srbije,Crne Gore,Republike Srpske, nalaze se sela Krnjača, Ograde, Gornje i Donje Babine. U Srbiji je malo ko čuo za netaknutu prirodu ovog kraja, a Ograde su postale poznate u svetskim okvirima kada je na festivalu u Meksiku naš dokumentarni film „Maša na granici“ pre nekoliko godina dobio prvu nagradu.</item>
        <item>Planina Goč je jedna od nižih planina u Srbiji. Prostire se između reka Ibra i Zapadne Morave, južno od Vrnjačke Banje. Pripada sklopu severnokopaoničkih planina i pruža se u pravcu zapad-istok. Goč je od Vrnjačke Banje udaljen 13 kilometara, a od grada Kraljeva 31 kilometar. Od Beograda je udaljen oko 200 kilometara. Najviši vrh Goča je Ljukten, koji dostiže visinu od 1 216 metara. Prema severu ovaj masiv je povezan sa planinom Stolovi, a prema jugu se naslanja na masiv Kopaonika. Pruža se na teritoriji dve opštine, Kraljeva i Vrnjačke Banje.</item>
        <item>Na planini Rudnik, iznad sela Varnice, Zagrađe, Dragolj i Trudelj, izdiže se uzvišenje Ostrvica. Dostiže visinu od 758 metara, krajnje je upečatljiva i vidljiva u široj okolini. Na ovom vulkanskom masivu nalaze se ostaci srednjevekovnog utvrđenja.</item>
        <item>Homoljske planine, gledajući iz zatalasane plodne doline oko Petrovca na Mlavi, izgledaju kao plavičasti neprobojni zid duž horizonta. Zato je Gornjačka klisura, jedini prolaz kroz monumentalni zupčasti masiv, čudo prirode i jedinstvena riznica spomenika iz prošlosti.</item>
        <item>Lepa i istorijom bogata Bela Crkva svake godine privlači veliki broj posetilaca. Ovo gradsko neselje, smešteno u južnobanatskom okrugu, sadrži brojne znamenitosti. Osim šarenolike arhitekture i tradicije, Belu Crkvu izdvaja još jedna turistička atrakcija, po kojoj je uostalom ona najviše i poznata. Reč je o čuvenim belocrkvanskim jezerima. Belocrkvanska jezera sastoje se od 7 većih i više manjih veštačkih jezera. Jezera, nastala eksploatacijom šljunka, različita su po veličini i dubini, a neka od njih su postala naročito popularna za veliki broj posetilaca.</item>
        <item>Zadužbina Stefana Uroša III Nemanjića sačuvana je od raznih uljeza i u potpunosti očuvana od zuba vremena. Potrebe života i veliki broj gostiju su zahtevale moderne intervencije, vešto uklopljene tako da se ne poremeti arhaičnost srednjovekovnog zdanja. Dani okupacije nacističke Nemačke su bili odbrojani kada je u leto 1944. godine ekipa National Geographica prvi put posetila Visoke Dečane, u tek proglašenoj Federativnoj Narodnoj Republici Jugoslaviji. Drugi svetski rat kao da se nije u tom trenutku doticao manastirskog života, te su putnici iz SAD-a prisustvovali redovnim molitvama i pripremnim časovima za buduće studente univerziteta.</item>
        <item>Grad Čačak smešten je u centralnom delu Srbije, u Moravičkom okrugu, čiji je ujedno administrativni centar. Prostire se na površini od 636 kvadratnih kilometara, a u njemu živi oko 73 000 stanovnika. Kada se u obzir uzme aglomeracija, ovaj broj se penje na oko 115 000 stanovnika. Čačak se nalazi između opština Gornji Milanovac na severu i Lučana na jugozapadu, Požege na zapadu i Knića na istoku. Grad je najvećim delom smešten u zapadnom Pomoravlju, između pobrđa Šumadije na severu i brdsko-planinskih oblasti unutrašnjih Dinarida na jugu. Centralni deo grada čini čačanska kotlina, kroz koju protiče Zapadna Morava, smeštena između planina Jelice na jugu, Ovčara i Kablara na zapadu i Vujna na severu. Kotlina se ka istoku otvara prema kraljevačkoj kotlini.</item>
        <item>Kanjon reke Uvac se smatra za jedno od najlepših mesta u Srbiji. Nalazi se u jugozapadnoj Srbiji, između planina Javor i Zlatar, poznat je po svojim uklještenim meandrima. Takođe, ovo je jedno od poslednjih staništa beloglavog supa, predivne ptice koja je gotovo izumrla. Deo klisure reke Uvac, površine 2 543 hektara, je 1971. godine proglašen za Specijalni rezervat prirode Uvac. Nalazi se na nadmorskoj visini od 902 do 1276 metara.</item>
    </string-array>
</resources>
